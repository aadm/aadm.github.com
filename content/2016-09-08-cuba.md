Title: cuba
Date: 2016-09-08 23:34:59
Slug: cuba
Tags: photo
Lang: it

Prima della partenza, sei assalito dai mille reportage di Cuba conditi con le tipiche immagini che ti aspetti (auto americane degli anni 50; facce di quelle grinzose, interessanti; neri a torso nudo; facciate di case scrostate ma piene di colori; sigari e cocktail; e tutti gli altri mille luoghi comuni).

Arrivi sul posto e capisci che è ben difficile rifuggire da questi luoghi comuni.

<!-- PELICAN_END_SUMMARY -->


In più ti giri attorno per le strade della vecchia Havana quella dove tutti i turisti come te vanno e ti accorgi che c'è una specie di teatrino in atto, in cui i locali si fanno per lo più per i fatti propri, incuranti delle mille macchine fotografiche dei turisti che li puntano o in alternative sfruttano un po' la situazione mettendosi in posa, infilandosi il sigaro d'ordinanza per poi chiederti due soldini (cosa che non succede mai in tutto il resto dell'isola). Dall'altro lato noti una incredibile abbondanza di mezzi pesanti, cioè quelle macchine fotografiche costose da professionisti, e una vera e porpria caccia, con tanto di appostamenti e ostentata nonchalance per catturare al volo i piccoli trofei che sono queste facce cubane così tanto fotogeniche. Soprattutto vedi messi in atto quei sotterfugi e

Anche se avessi il tempo e la voglia di fare questa caccia che ormai esemplifica la fotografia di strada che va per la maggiore grazie a quella noiosa di Vivian Maier con le sue pallosissime foto di gente comune che per qualche motivo vengono dichiarate interessantissime studi sociali e chissà che altro, mi chiedo se non ci sia altro che possa giustificare la mia fotografia. Anche se non dovessi riservare all'atto di alzare la macchina e inquadrare e magari soffermarmi per qualche minuto sulla stessa scienza solo dei frammenti della giornata di vacanza altrimenti riservata alla mia famiglia, comunque mi chiedo cosa ne farei e quanto davvero mi spingerei a fare della street photography.

Forse riconosco implicitamente che il vero valore di foto di persone qualunque deve essere rinforzato da una conoscenza non superficiale se non delle stesse persone quantomeno della loro condizione o ambiente, insomma non pura caccia di immagini come fossero fauna selvatica e tu un biro photographer. Non va bene neanche le 3 righe autocompiaciute alla Humans of NY eh. Il che significa andarci a cacciare in un lavoro da documentarista vero e proprio; e lo puoi fare se sei in vacanza per qua,che giorno con la famiglia? Ovviamente no. Forse lo puoi fare se sei ventenne o se vivi da vagabondo. O se sei professionista.

Ma poi tu, nello specifico, sei uno che davvero è interessato a conoscere la storia di altro nessuno? Forse no. Nonostante tutte le palle sul team player che hai detto ai colloqui di assunzione sei un solitario, un po' introverso e sociopatico, che tiene su un piedistallo se stesso, 2 o forse 3 amici, e la propria famiglia sopra di tutti. Cioè delle storie di Humans of NY proprio non ne puoi più e le giudichi melense e finte. Quindi basta a fare foto di sconosciuti in mezzo alla strada. O, con una capovolta mica male: sdoganiamo la caccia fotografica allo sconosciuto senza ipocrisie e finto interessamento di facciata.
