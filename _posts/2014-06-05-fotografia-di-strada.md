---
layout: post
title: "fotografia di strada"
description: ""
category: 
tags: [photo, comment]
published: false
---

La *street photography* è diventato un raccoglitore che comprende di tutto,  basta guardare i vari gruppi di Google+ e Flickr dedicati.

C'è foto di viaggio, di monumenti, primi piani di gente qualsiasi, i barboni, quelli chinati sui loro telefonini; la maggioranza sono comunque foto insulse di gente che si fa i fatti suoi in mezzo alla strada.

Quelli che vogliono fare qualcosa di più procedono alla scontata conversione in bianco e nero, spesso sbiadito, pallido e mortificante, giusto perché il bianconero fa molto artista.

Ma non voglio stare qui a giudicare dal mio scrannetto i tanti appassionati che riversano le loro inutili immagini in rete (e che mi vedo già nel giro di qualche anno girare per la strada coi loro Google Glass).

C'è però gente come quello che un tempo si autodefiniva "international street photographer", Eric Kim, che pur nella sua superficialità come interprete e autore ha svolto nel corso degli ultimi anni una meritevole azione di propaganda e diffusione della cultura coi suoi articoli tipo "10 things I have learnt from Elliot Erwitt".

E che Eric Kim, che sicuramente sa distinguere il fieno dall'avena, scada pure lui nella pubblicazione del [lavoro di un tizio che scatta foto in pausa pranzo](http://erickimphotography.com/blog/2013/04/04/shooting-street-photography-as-a-corporate-pastime/), anonime e mediocri, facendolo passare come "artista", questo davvero è troppo.

Fatemi provare a raccogliere i miei pensieri allora. E [fatemi sapere](./about.html) cosa ne pensate.

# cos'è la street photography

Questa è una domanda pesante, eh. Non mi metto certo a competere con altri dotati di maggior eloquio e acume del mio, ma provo a raccontare qui il nocciolo del mio pensiero, formato ai tempi del [workshop che feci nel 2013 con Giulio Di Meo](2013-03-25-street-photography-workshop.html).

Giulio aveva delle idee ben precise su cosa sia la street phtography. E a me non è dispiaciuto per una volta seguire le idee di un altro e cercare di fare delle riprese seguendo delle "direttive" (seppur blande e non così rigorose come potrebbe sembrare; in realtà in fase di giudizio Giulio è stata di manica larga e ha fatto passare parecchie immagini -- il solito problema del maestro che vuole tenersi buoni i suoi discepoli a scapito della loro crescita).

Lui è essenzialmente concentrato sulle persone, e sulle loro espressioni ed atteggiamenti. E le persone devono essere indaffarate sui loro affari quotidiani; cioè per Giulio la street è documentazione (passiva, non inteso in senso negativo ma fattuale) della vita di strada. Particolari urbani e elementi della città interessanti dal punto di vista grafico, a Giulio semplicemente non interessano. A me sì, e molto, e sono portato più naturalmente a foto come questa:

**scarpa, senigallia**

Mentre non sono naturalmente portato all'interazione con sconosciuti. Ma mi sforzo di farlo, perché riconosco l'impatto e la potenza che la figura umana porta nella fotografia.

Ai tempi del workshop ricordo di essermi ritrovato spesso dall'altra parte della barricata, mettendomi a chiacchierare con gli sconosciuti e poi chiedere i loro ritratti (vedi ad es. n.X, X, X). Anche questi (i famosi ritratti ambientati) non sono street photography per Giulio, evidentemente perché non hai più la persona che si comporta con naturalezza ms risulta evidente l'intromissione del fotografo. È evidente come la vera ritrattistica sia tutt'altra cosa, e non è un caso che i principali fotografi ritrattisti facciano presente come l'interazione col soggetto sia la parte più difficile di questo tipo di fotografia. Per la strada, un'interazione simile è solo un sogno.

La terza via è quella di Bruce Gilden, il fotografo che spara il flash in faccia ad ignari passanti provocando quelle reazioni "forti" che indicano la pesante intromissione del fotografo.

Quindi abbiamo già tre modi diversi di ritrarre le persone nella street photography:

1. di nascosto
2. di comune accordo
3. di scontro

Poi c'è una quarta via, che sarebbe quella di usare le persone come accessori alla scena (mi viene in mente la famosa fotografia di Cartier-Bresson alla scala a chiocciola col passante in bicicletta), cioè dove il soggetto non è solo la persona, ma è una vera e propria foto in ambiente urbano dove la presenza di una persona è però caratterizzante e probabilmente senza della quale l'immagine non funzionerebbe.

Poi c'è da considerare tutto il resto: la foto urbana senza gli elementi umani, è ancora street photography? La foto che noi fotoamatori scattiamo quando andiamo in viaggio, è foto documentaristica o 'street'? C'è bisogno di levare l'elemento esotico, -- cosa che quindi renderebbe relativa l'interpretazione della fotografia di strada a seconda che l'interprete sia italiano o cileno o coreano? Le foto agli amici balordi che si ubriacano come pezze sulle strade di Birmingham, merita di essere trasferita dall'ambito personale a quello pubblico/artistico? 

Riguardo l'ultimo punto, ci sono fotografi che si sono affermati con una fotografia fatta nell'ambito della cerchia di amici, magari un po' iperbelli, ovviamente giovani, scontatamente sballati -- cosa che mi spinge a chiedermi: perché questo successo? Perché il nostro gusto collettivo premia il guardone che ci fa entrare nella compagnia di quelli 'giustì, quelli che si divertono, quelli che se la fanno coi modelli o con le modelle? 

Tornando in tema, si possono contare insomma infinite variazioni e sfumature a quella che chiamiamo street photography. Direi che l'ambientazione urbana sia un requisito abbastanza fondamentale dato il nome stesso e le origini del genere; non penso sia fondamentale discriminare tra presenza umana o meno. Tutto il resto, è sempre la solita cosa; ricerca della condizioni di luce ideale, avere un minimo senso di decenza e non ricercare lo scatto a effetto o intromettersi nella vita altrui, soprattutto alla fine giudicare onestamente i propri scatti e chiedersi: ma questa foto, funziona o no? È bella o è brutta? Contiene un nocciolo di qualcosa di intrigante che possa interessare anche un pubblico minimale? qualcosa che ti faccia tornare anche dopo tanto tempo a pensare a quella scena che hai ripreso? 

# pensieri scaturiti durante l'unico momento formativo che ho avuto in campo fotografico

Cioè il già citato [workshop di Giulio Di Meo](2013-03-25-street-photography-workshop.html).

## cacciatori e pescatori

Durante il workshop abbiamo avuto anche una specie di "lezione" da parte di Amedeo Novelli, uno che trita parole a velocità doppia del normale. Ha tirato fuori una metafora che all'inizio mi sembrava interessante:

> Siete cacciatori o pescatori?

La risposta che bisogna dare, in questo caso, è: "pescatori". Perché il pescatore trova la perla, o il pesce, o quello che è, nel mare delle occasioni e opportunità che la vita di strada ti offre. Il cacciatore invece insegue la preda, la provoca magari, fino a che non cade sfinita nella tua rete. Ops, attenzione, ma non era il pescatore quello?

Ecco, non ho capito una mazza di questa metafora. Si vede che non sono tipo da metafore. Manco Giulio però, ai fini pratici, si comportava come un pacifico pescatore che attende che il pesce spontaneamente abbocchi all'amo, visto come si divertiva ad inseguire i soggetti interessanti nel piccolo teatrino della Galleria fino a che non li immortalava.

## fotografia impegnata

Durante questo workshop di street photography, Giulio voleva portare tutti i partecipanti sulla sua "strada", sbilanciandosi fortemente sul contenuto piuttosto che sulla tecnica, stimolando la ricerca di foto come piacciono a lui; se non ci sono persone, la foto non vale niente.

Questo accento sul contenuto è sicuramente un punto di vista liberatorio rispetto allo sterile insegnamento di diaframmi, aperture, esposizione a destra e la benedetta regola dei terzi; come ci ha detto tra una cosa e l'altra lo stesso Giulio, se volete imparare quelle cose basta andare online e in un paio di ore si impara tutto quanto quello che c'è da imparare sulla tecnica.

Mi è piaciuto comunque parlare di quando funziona una fotografia e quando no; di come la composizione e l'idea devono guidare il fotografo, non la ricerca di una qualche espressione grafica fine a se stessa.

Un piccolo, sfuggente, sentimento di inquietudine l'ho comunque provato; probabilmente dovuto al fatto che Giulio, mettendosi dichiaratamente su un piano di autore impegnato che cerca, coi suoi reportage, di fare denuncia sociale di situazioni scomode, si autoesclude dalla ricerca in cui io invece mi sento molto coinvolto; e cioè quella di creare, semplicemente, belle immagini. E non che le sue non lo siano (vedi ad esempio Pig Iron, molto più efficace e della carrettata di fotografie di strada di Barcellona).

Solo che ho la sensazione che quando dietro alle foto c'è un intento "sociale", allora tutto il resto passa in secondo piano e questioni formali, tecniche, contenutistiche diventano quasi irrilevanti e tu che ricerchi semplicemente "il bello", non puoi più criticare.

Per fortuna, ci sono autori rinomati che si "contentano" di fare arte, e che mi sono probabilmente più vicini come intenzioni e come obiettivi. Ad esempio [Jay Maisel](http://www.jaymaisel.com) (vedi anche il minidocumentario di [The Big Picture](http://vimeo.com/29118097)).





## il problema della privacy

È un argomento interessante e che mi sta molto a cuore. Scontato il mio rifuggire dal far fotografie a mendicanti, poveracci di varia natura, gente impegnata in attività delicate come le preghiere dei musulmani (che mi è capitato spessissimo di vedere negli ultimi viaggi), tutto il resto è soggetto al mio personale senso di appropriazione indebita dello spazio altrui.

Cioè lascio che il mio senso di decenza mi guidi e cerco sempre di immaginare come mi possa sentire se qualche sconosciuto mi venisse a fotografare mentre sono indaffarato o arrabbiato.

A volte, lo riconosco, questo senso di decenza mi serve per giustificare la mancata azione, perché capita specie se la tua natura è riservata, di non avere voglia di dove ribattere, discutere, affrontare in qualunque modo il potenziale contrattacco che uno sconosciuto potrebbe farti. E qui entrano in gioco tanti fattori, come la familiarità del posto, la conoscenza di lingua e costumi locali se sei fuori dal tuo paese, come ti sei svegliato la mattina, la sensazione di sicurezza che Abu Dhabi può darti ma non una cittadina turca di cui non sai niente.

Dal punto di strettamente legale però, riporto la citazione da un [articolo di Mickey Osterreicher pubblicato sul NYT Lens Blog](http://lens.blogs.nytimes.com/2012/08/14/criminalizing-photography/>)):

> If you’re in public, you have no reasonable expectation of privacy. That’s the difference between what is public and what is private. It’s the reason that all those security cameras that are on every city street are allowed to photograph us, because when we’re out in public we have no reasonable expectation of privacy.

> There’s a big difference of taking a picture and the use of a picture. If I take a picture of someone on the street they don’t really have a right to tell me that I can’t take their picture. They can ask nicely, “Hey, would you mind not taking my picture?” But they can’t enforce it, because there isn’t a law.

> Now, if I use your picture in an advertisement or use your picture with story about obese people or smoking in America? That’s different. But that’s a whole other issue then the taking of the picture.



# cosa possiamo imparare da quelli bravi

## joel

[Joel Meyerowitz](link), uno di quelli "grandi", di quelli che andavano a caccia con Garry Winongrad, che ha portato il colore a laurearsi anche in campo artistico (link fotobook), in una [intervista con Ibarionex Perello](candid frame #19), ecco come si definisce:

> I am an urban realist: I look what is in front of me and I photograph it.

E nel corso dell'intervista dice anche un'altra cosa da ricordare, la prossima volta che qualcuno che si è sporcato le mani col chimico o che vi rompe le balle con l'estrema tecnicità da cui spesso i fotografi si lasciano prendere:

> I had no technical experience, I didn't know about darkroom -- I just wanted to see the pictures!  

## jay

Jay Meisel, anche lui bravissimo fotografo (guardatevi il suo portfolio e ditemi come fare a definire street/available light/fashion photographer uno come questo qui), va in giro per New York con un corpo macchina Nikon professionale e indovinate che obiettivo?

Un 28mm forse, perché nella street photography "[you gotta get close](2013-02-20-getting-close-in-street-photography.html)" come dicono fotografi molto ma molto più scarsi di lui (ma presuntuosi all'eccesso)?

No, usa un "misero" 70-300 Nikon, uno di quelli plasticosi dall'apertura variabile f4-5.6, uno di quegli obiettivi che nessun segaiolo che disquisisce di arte e tecnica sui forum online potrebbe mai prendere in considerazione perché "lento", perché "a 300mm non è abbastanza incisivo" etc. etc. 

Su Linda.com si può comprare una bella video intervista in cui si segue Jay Meisel in giro per New York, mentre cattura immagini bellissime e fa arte, pura e semplice, con un umile 70-300, dispensando arguti insegnamenti di fotografia.

## vivian

Vivian Maier non dice più nulla ormai, visto che è morta da tempo. La sua storia è ben conosciuta ormai[^nota-vivian-storia], e quello che ho imparato da lei non riguarda direttamente le sue fotografie, che pure sono interessanti e in molti casi accattivanti.

Quello che si impara da lei, anzi, a sue spese, riguarda alcuni temi che mi sono cari: le foto sono per se stessi o per la pubblica condivisione? Quanto è importante operare una selezione sugli scatti (pena la possibile misinterpretazione da parte di chi ritroverà le tue scatole di negativi -- o hard disk, o dropbox)?.

La storia di Vivian è esemplare per molti versi: da un lato c'è lei che ha scattato innumerevoli fotografie per pure gusto personale, senza mai condividerle con il mondo. E questo aspetto lo prenderei come esempio per guidare le anime che trovano una giustificazione nelle loro fotografia solo in seguito alla pubblica condivisione, partecipazione compulsiva a concorsi, necessità di raccogliere quanti più "likes" possibili da parte di perfetti sconosciuti; direi a queste anime, vedete, la vera passione per la fotografia è quella che vi porta a riprendere scene e creare immagini innanzitutto per vostro gusto personale -- la pubblica ammirazione è un sottoprodotto su cui non avete controllo e che potrebbe arrivare così come potrebbe non arrivare mai.

L'altro lato della storia è relativo alla mancanza di supervisione e di controllo della sua opera, cosa di cui lo scaltro Maloof ha approfittato riversando in giro per la rete prima (con le prime scansioni pubblicate su flickr), e poi nel mondo intero (con libri e film), una caterva di materiale di qualità altalenante che non fa altro se non degradare il giudizio complessivo che si può avere dell'opera di Vivian.

Tralasciando dunque la mia particolare antipatia per questo signore che più che amore per la fotografia dimostra un senso degli affari indubbiamente acuto, ma totalmente agli antipodi della mia concezione personale di fotografia, qui la "colpevole" principale è la stessa Vivian che avrebbe dovuto operare selezionare, cancellare, raggruppare le sue foto -- perché si sa che nel mondo ci sono gli avvoltoi che potrebbero piombare su di te all'improvviso e approppriarsi di quello che hai a cuore.

Quindi dalla storia di Vivian Maier io traggo conforto nel continuare la mia esplorazione personale della fotografia, senza essere influenzato dalla ricerca del riconoscimento pubblico (e per fortuna non ci vivo con la fotografia, quindi non devo neanche soddisfare i gusti altrui); questo principio mi permette di vivere molto più tranquillamente senza levarmi il piacere e desiderio di mostrare in pubblico alcune mie cose. Secondo insegnamento, qualunque sia il tuo orientamento (ricerca immediata di fama e soldi! fare foto alla famiglia! diventare artisti esposti al MoMA! fotografare leoni e uccelli!), curare sempre al massimo la propria collezione, organizzarla, buttare nel cestino gli scarti, avere un insieme omogeneo al massimo della qualità e del livello che ognuuno di noi possa raggiungere.

Per un commento approfondito sulla questione della mancanza di background culturale dei curatori improvvisati come John Maloof e come questo influenzi negativamente l'opera di un altrimenti bravo fotografo, consiglio questo vblog di NNN:

**link al vblog del ciccione**
Episode 179 :: Vivian Maier

http://theartofphotography.tv/episodes/179-vivian-maier/

Per una bella lettura che sviscera a fondo la questione del pubblico/privato:

**link all'articolo serio che ho su instapaper**

What Does Art Look Like?
By RICHARD B. WOODWARD
http://on.wsj.com/1g3qBlt

Il saggio di Jurgenson e' solo marginalmente interessato a Vivian Maier, e quello che interessa maggiormente riguarda l'insaziabile sete di condivisione che pervade l'iper-connesso mondo dei social networks, dove tutta la moderna street photography cresce rigogliosa. In misura minore, avverto anche una certa insofferenza alla costante necessita' di monetizzare qualsiasi cosa a scapito della passione pura (ma forse sono troppo sensibile su questo aspetto e potrei aver dato qui un'accezione diversa da quella intesa dall'autore). Difficile provare simpatia per Maloof:

> In the film, Maloof pointedly shows his stamp on the back of her photographs to demonstrate ownership and control of Vivian-as-brand.
> [...]
> Structuring the film as the rescue of Maier’s artistic legacy and reputation is [...] an effort to retroactively impart her blessing on Maloof’s business of selling prints of her photos. Maloof portrays himself as the Great Man who "uncovered" the artist, taking her "out of the shadows".

Quello che viene dimostrato e' come il film documentario di Maloof condivida gli stessi principi che informano la street photography contemporanea: ricerca spasmodica di attenzione ("likes", "followers", etc.), appropriazione anzi espropriazione di personaggi, vite e situazioni che si presentano davanti agli occhi del rapace street-photographer,

Permission Slips
By NATHAN JURGENSON
http://thenewinquiry.com/essays/permission-slips/

There is no single definition or universal practice of street or candid photography, but descriptions by Joel Meyerowitz and Colin Westerbeck in Bystander, Clive Scott in Street Photography, and Gilles Mora in Photo Speak all revolve around the idea of image making in a public place, where you don’t know your subjects, they don’t know you, and they are oblivious to your presence.



Misplaced: ethics and the photographs of Vivian Maier
by Kevin Coffee
http://www.tandfonline.com/doi/abs/10.1080/09647775.2014.888817#.U5qSNJSwLC8
found on Danny Lyon's blog http://dektol.wordpress.com/

# inconclusione

Proprio così, tutto attaccato, "inconclusione" nel senso che non sono in grado né voglio chiudere qui l'argomento; ho voluto dare libero sfogo ad alcuni pensieri che hanno maturato fin troppo tra le mie bozze -- briglie sciolte e vediamo dove mi portano. 

Se vi dovesse irritare l'altalenanza di argomenti e profondità di trattamento e disomogeneità di questo articolo, sappiate che il tutto risulta da una combinazione di appunti vecchi di due anni e idee del momento scritte durante viaggi in pulmino nella campagna della Turchia orientale.

Non finisce qui, naturalmente. Nel frattempo, se avete curiosità di leggere altre cose (o vedere foto) in tema, ecco alcuni link da seguire:

* [On sloppy street photographers](2013-07-25-on-sloppy-street-photographers.html)
* [Street photography workshop](2013-03-25-street-photography-workshop.html)
* [Getting close in street photography](2013-02-20-getting-close-in-street-photography.html)
* [Only two street photos](2013-01-24-only-two-street-photos.html)
* [Presentazione Circolo Fotografico, parte 2](2014-01-23-presentazione-circolo-fotografico-2.html)




[^nota-vivian-storia]: In breve: Vivian faceva la balia nella Chicago degli anni '50-'60. Va in giro nel tempo libero per la città con una Rolleiflex e scatta migliaia di fotografie, documentando con indubbio senso artistico e un certo coraggio nell'approcciare sconosciuti, la vita di strada di quel tempo. Si tiene tutte le sue foto per sé senza mai condividerle. Anni dopo la sua morte alcuni collezionisti tra cui John Maloof (il secondo protagonista della storia di Vivian Maier, il primo sarebbero le sue foto mentre definirei la stessa Vivian un attore secondario) trovano scatole dei suoi negativi e iniziano a pubblicarle (su flickr prima, poi con libri e infine film-documentari) con l'evidente fine di trarne beneficio economico. L'arte, la fotografia, l'eredità spirituale di Vivian, bah, quelle sono cose accessorie alla conquista di fama e soldi per lo scaltro Maloof.

