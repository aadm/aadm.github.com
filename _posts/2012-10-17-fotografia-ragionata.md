---
layout: post
title: "fotografia estemporanea o ragionata"
description: ""
category: 
tags: [photo]
published: false
---
{% include JB/setup %}



*aggiungere tag "weekly snaps"*

Qualche tempo fa cercavo uno sfogo per la mia fotografia. L'ho trovato pubblicando i miei weekly snaps; collezioni atematiche di fotografie scattate in diverse condizioni temporali, geografiche ed emozionali. O, evitando il pretenzioso vocabolario da pseudo artisti e usando parole piu' terra terra, raccolta di foto prese un po' a casaccio dai miei archivi.

In questi post periodici mostro foto che non fanno parte di un progetto organico, ma che in qualche modo conservano un posto speciale nella mia memoria; solitamente cerco di pubblicare foto che siano almeno dal punto di vista tecnico ineccepibili, ma occasionalmente qualche immagine non perfettamente a fuoco o mal composta ci puo' scappare.

Il giudizio altrui non e' fondamentale; questa serie di post sono un modo per incanalare la mia energia fotografica, e quindi la scelta e riuscita di ognuna di queste mini raccolte deve appagare solo e soltanto me. Così facendo evito di imbarcarmi in quel periglioso processo di selezione che sfocia nella sottomissione del mio lavoro ad un pubblico giudicante. Che anche se fosse rappresentato da mia moglie o da un singolo sconosciuto formerebbe comunque un formidabile ostacolo da superare, critici da conquistare. 

Quindi i weekly snaps sono:

* leggeri da preparare perché non c'è nessuna aspettativa;
* veloci nell'assemblare perché posso raggruppare immagini con temi e elaborazioni differenti mischiando bianco nero e colore, foto di famiglia con nature morte;
* appaganti perché sono uno sfogo creativo e un'illusione di prodotto finito;
* istruttivi perché costringono ad esercitare il mio senso critico scegliendo delle foto che abbiano valore oggettivo e non soggettivo (dove per valore intendo un qualche merito artistico -- composizione originale o perlomeno interessante, tecnico -- messa a fuoco perfetta o post-processing che esalta colori e tonalita', narrativo -- c'e' una storia che si intuisce dietro la fotografia? e' una foto che racconta?).

Ma comunque mi rendo conto che restano un'esercizio, un divertissement abbastanza volatile -- laddove invece un "vero" fotografo sceglie un tema e si costruisce dei progetti come ad esempio: skateboarders festaioli; palazzi in costruzione; la miseria nei sobborghi urbani; malati di malattie incurabili; riccastri con automobili d'epoca; foglie autunnali; fiori di montagna; montagne della Patagonia; ghiacciai in scioglimento; i pasti dei voli intercontinentali. Il "vero" fotografo alla fine crea un corpus organico di foto unite solitamente da pensiero (il tema sviluppato) e stile (coerenza pittorica data da un certo stile di elaborazione dei colori o scelta del medium espressivo o uso di certe focali); a volte, tristemente, il senso artistico e' dato unicamente dalla scelta a priori del tema, tipico di troppa arte-fuffa che si esibisce in mostre o su riviste patinate. 

E mi chiedevo dunque se mi mancasse questa progettualita' per potermi chiamare fotografo. In realta' esistono dei casi in cui il piano d'azione e' qualcosa di effimero ma che acquista un suo senso solo perche' nessuno l'ha mai fatto prima; ad esempio, autoritratti scattati con un qualche arcano processo che predata la pellicola. Come diceva qualcuno, magari l'artista aveva lo stesso impulso che spinge centinaia di persone normali a vendere le proprie reflex e decidere di scattare solo con il proprio iPhone. Pero' un conto e' scattare con iPhone, un conto e' scattare con una medio formato e lastre metalliche; un conto e' applicare la grana in post-processing con Snapseed, un'altro e' sviluppare in camera oscura con soluzioni chimiche che ti ci vuole un PhD per non scioglierti le sopracciglia. E alla fine la comunita' artistiche chiaramente premia l'originalone che scatta con metodi antiquati, probabilmente ottendendo delle schifezze di foto che tutti cestinerebbero se fossero state scattate con un iPhone; ma siccome sono state scattate con medio-formato e sviluppate con Rodinal allora acquisiscono un significato e una valenza artistica superiore; vengono cioe' innegabilmente sopravvalutate solo sulla base della tecnica di ripresa; giusto o sbagliato? Secondo me sbagliato, il valore di una foto dovrebbe essere annegato nella foto stessa, e bisognerebbe giudicarla a prescindere dal processo creativo. Una foto vale tanto quanto l'immagine che restituisce, sia che tu abbia scattato con un iPhone che con una Leica che con una reflex amatoriale.

[^nota]: "The images themselves are glass-plate ambrotype positives straight from the camera, made with the wet-plate collodion process—an archaic, laborious technique dating back to photography’s earliest days. As in the majority of her recent work, the medium’s finickiness and imperfections give Mann’s self-portraits a haunted, Faulkner-esque tone—transforming them from straight photographs into objects resembling long-lost artifacts from a forgotten time." (<http://www.americanphotomag.com/photo-gallery/2012/10/wall-sally-manns-self-portraits-new-york>)

http://www.americanphotomag.com/photo-gallery/2012/10/wall-sally-manns-self-portraits-new-york


Ma una foto a se', priva di contesto o progettualita', temo che abbia vita breve, sopratutto in un momento storico come questo in cui anneghiamo in un oceano di fotografie convogliate da diverse fonti (email; riviste online; social networks come  twitter o facebook). E' per questo che mi chiedo se abbia senso continuare con una pubblicazione estemporanea di foto come i miei weekly snaps; se sia necessario anche solo per stimolare la mia creativita' abbracciare un progetto di qualsiasi tipo e vedere cosa ne salta fuori.

Invariabilmente le mie raccotle di fotografie piu' organiche sono sempre relative a viaggi o eventi sociali (matrimonio di qualche amico, la cresima della nipote; il ritrovo con amici), e quindi spesso soffrono nella fase di selezione da un elemento emotivo che non voglio togliere e a cui non posso rinunciare. Ad esempio, foto non perfette di un qualche momento speciale che devo condidere con l'amico con cui ho fatto il viaggio, non posso cancellarle dalla mia selezione. 

E quindi un progetto puramente fotografico svolgerebbe anche una funzione di fuga da queste costrizioni, e potrebbe fornire un insieme di immagini che (finalmente!) potrei giudicare e selezione ed editare unicamente in base a criteri quanto piu' oggettivi possibili. 

Fotografia ragionata o estemporanea?



Idee per progetti:

* le grondaie di Milano
* portoni e piccioni
* lungo i canali navigabili di Milano (Navigli, Muzza, etc)
