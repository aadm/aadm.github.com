---
layout: post
title: "24h finale ligure"
tags: [cycling]
excerpt:
published: false
---
{% include JB/setup %}

Quando andavo in moto ho sempre desiderato fare gare di endurance; 6 ore di Sebring, 24 ore di Les Mans, fari nella lunga notte, tutte cose che mi affascinavano. 

Ho smesso di andare in moto ma il *fascino* per me gare di durata non ha mai smesso di starmi addosso. E quest'anno sono stato trascinato da Stefano a fare una 24 ore, ma con le biciclette.
 
***


Si tratta della 24h più conosciuta e famosa in Italia; qualcosa che attrae anche quelli che di fare xc non ci penserebbero mai, associando la disciplina a sterratoni da fare a fuoco, salite estenuanti, biciclettina esili esili, poco divertimento e molta fatica. E di conseguenza attrae anche me. 

Lo spirito non è quello epico che uno io ho sempre associato a gare che durano un giorno intero; c'è una quantità di burloni in giro e un'atmosfera da sagra paesana che impedisce di pensare a nuove Odissee che avverranno durante questa due giorni. Il motivo è che la maggioranza dei 2000 partecipanti sono in squadre da
8, che significa una media di 3 turni ogni 8 ore, qualcosa che anche chi non è molto allenato riesce a fare; e sopratutto mancano i solitari che hanno fatto la loro gara la settimana prima e che arricchirebbero l'atmosfera con il loro passo più lento e la fatica elevata alla quarta che emana dai loro occhi. 

Riguardo il sottoscritto, l'essere in un team da 8 con bici raccattate in giro, scarsa organizzazione e tabelle portanumero "FUN" contribuisce ad alleviare lo spirito agonistico. 

Ma poi arriva il primo turno e dopo neanche 5' sono già con il cuore a mille e mi chiedo come diavolo faccio ad arrivare fino in fondo; fare anche solo cinquecento metri tra tende e persone che urlano (forse ti incitano, forse chiedono a gran voce un'altra salsiccia, non so) ti costringe a pestare sui pedali manco fosse uno sprint e tu fossi un atleta vero.

Poi ci si mette anche il tracciato, perche' a Finale il cross-country ha tutt'altra accezione; dopo i cinquecento metri tra accampamenti e tendoni si arriva nel bosco dove c'e' una sequenza di divertentissimi saliscendi, curve e controcurve da guidare (ma guidare sul serio!), rampette spaccafiato, e sopratutto bastardoni allenatissimi che appena c'e' da pedalare si mettoni dietro con l'alito da salsiccia sul collo (per la verita' la maggior parte di quelli che mi passavano con tale facilita' erano scattanti e magrissimi alieni, niente grigliate miste per loro!).

Un divertimento tale che mi passa quasi il fiatone, e poi finalmente si rientra sui pratoni dell'accampamento per qualche istante e poi la sterrata che conosco bene e che porta all'imbocco della DH donne; qui c'e' finalmente un tratto in discesa pietroso che conosco bene e che faccio il piu' forte che posso, con la biciclettina che scarta e s'imbizzarrisce; poi invece di scendere a destra verso Varigotti si torna su per un lungo tratto a mezzacosta pedalato stupendo, con l'occhio che accarezza il mare li' sotto e sogni una immersione profonda per levarti tutta la polvere di dosso... gia', la polvere di questi alieni con le gommone grosse che se ne fottono della poesia e del mare e mulinano le loro gambe depilate come ossessi e mi bruciano tutti lasciandomi nel polverone.

Continuano i saliscendi, si entra nel bosco, poi si riesce, e poi dopo altri due tratti duri in salita in cui scendo al volo dalla bici per spingere, finalmente il miraggio dell'ultima salitina del Bric dei Crovi, ed ecco il bellissimo Toboga che non ha mancato mai in tutti e quattro i turni di farmi felice.

Inaspettatamente ho trovato gente tranquilla senza l'eccessivo ardore agonistico che un pó stona tra chi ci si gioca il duecentesimo posto (e che pare sia più comune nel cross-country) -- tranne un cretino che ha avuto l'ardire di mettersi dietro di me poco prima della seconda discesa sul Toboga e mi gridava da dietro "hop-hop-hop" per passare, senza averne assolutamente le capacità (infatti, dopp averlo fatto sfilare me lo trovo schiantato a terra all'uscita della selletta, poco prima di entrare nel 'motodrom'; altri mi racconteranno di un improbabile e pericoloso sorpasso che rischiava di coinvolgerne tanti). 


***

Da aggiungere:

* foto
* flat pedals e i pedalini crank bros che non sono mai arrivati
* pedalare (e scendere) con la sella alta
* quello che ho fatto cadere
* quelli che ho superato
* quelli che mi hanno superato
* il turno delle 4am dopo il temporale
* i tempi finali, crescere con le prestazioni nonostante il poco allenamento
* il prossimo anno (29er rigida e Merlin clipless?)
