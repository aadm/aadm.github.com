---
layout: post
title: "io giulia valentina e la bici"
description: ""
category: 
tags: [cycling]
---
{% include JB/setup %}

Qualche giorno fa Valentina ha compiuto due mesi, e oggi ha fatto la sua prima escursione in montagna. Siamo saliti sul Monte Canto io, Giulia, Valentina e la bici; io avevo dietro uno zaino con focaccia, acqua e i soliti ricambi per la bici, davanti un marsupio con la bambina; la bici la spingevo con una mano. Arrivati su, abbiamo fatto un veloce picnic con un pezzo di focaccia a testa e un po' di acqua; la bimba, ha fatto merenda pure lei.


<a href="http://www.flickr.com/photos/aadm/8064640682/" title="_1070682 TRIX400 by aadm, on Flickr"><img src="http://farm9.staticflickr.com/8038/8064640682_160ea5e3be_z.jpg" width="640" height="480" alt="_1070682 TRIX400"></a>

Mentre loro si rilassavano un po' sul pratone io mi sono buttato sul solito sentiero che scende verso Pontida; azione poco fluida all'inizio perché era da tempo che non guidavo la Covert e dovevo riabituarmi al punto di attacco dei freni e a quanto le sospensioni ti permettano di andare forte (le ultime volte che sono andato sul Canto avevo sempre usato la hardtail in acciaio), ma già da metà sentiero avevo ripreso confidenza con la guida.

Arrivato alla fine del sentiero ritorno su in trenta minuti, prendo un po' di roba dallo zainetto di Giulia per alleggerirla e mentre lei con Valentina in marsupio scende dalla stessa sterrata dell'andata, io azzardo un Kompressor. Il sentiero però era rovinatissimo rispetto a quanto ricordavo; smonto di sella su vari punti e penso solo a godermi la parte finale più scorrevole. Mi godo quei momenti di meravigliosa amnesia che ti prende sfrecciando a tutto gas seguendo la serpe di terra che s'infila nel bosco, tra piccole sponde naturali e sassi che ti danno l'energia giusta per volare di qualche centimetro su nell'aria.

Arrivo giù, mi abbasso le ginocchiere e riprendo a pedalare su per incrociare Giulia e la bimba; li incontro a metà salita, con la lingua da fuori ringrazio gli dei del Canto posso smettere di pedalare come un ossesso e e rientriamo giù come siamo saliti; io, Giulia, Valentina, e la bici (finalmente un po' infangata).
