---
layout: post
title: "fotografia di strada"
description: ""
category: 
tags: [photo, comment]
---


<!-- {% gist parkr/931c1c8d465a04042403 %} -->

La *street photography* e' diventato un raccoglitore che comprende di tutto,  basta guardare i vari gruppi di Google+ e Flickr dedicati.

C'e' foto di viaggio, di monumenti, primi piani di gente qualsiasi, i barboni, quelli chinati sui loro telefonini; la maggioranza sono comunque foto insulse di gente che si fa i fatti suoi in mezzo alla strada.

Quelli che vogliono fare qualcosa di piu' procedono alla scontata conversione in bianco e nero, spesso sbiadito, pallido e mortificante, giusto perche' il bianconero fa molto artista.

Ma non voglio stare qui a giudicare dal mio scrannetto i tanti appassionati che riversano le loro inutili immagini in rete (e che mi vedo gia' nel giro di qualche anno girare per la strada coi loro Google Glass).

C'e' pero' gente come quello che un tempo si autodefiniva "international street photographer", Eric Kim, che pur nella sua superficialita' come interprete e autore ha svolto nel corso degli ultimi anni una meritevole azione di propaganda e diffusione della cultura coi suoi articoli tipo "10 things I have learnt from Elliot Erwitt".

E che Eric Kim, che sicuramente sa distinguere il fieno dall'avena, scada pure lui nella pubblicazione del [lavoro di un tizio che scatta foto in pausa pranzo](http://erickimphotography.com/blog/2013/04/04/shooting-street-photography-as-a-corporate-pastime/), anonime e mediocri, facendolo passare come "artista", questo davvero e' troppo.

Fatemi provare a raccogliere i miei pensieri allora. E [fatemi sapere](./about.html) cosa ne pensate.

# cos'e' la street photography

Questa e' una domanda pesante, eh. Non mi metto certo a competere con altri dotati di maggior eloquio e acume del mio, ma provo a raccontare qui il nocciolo del mio pensiero, formato ai tempi del [workshop che feci nel 2013 con Giulio Di Meo](./2013-03-25-street-photography-workshop.html).

Giulio aveva delle idee ben precise su cosa sia la street phtography. E a me non e' dispiaciuto per una volta seguire le idee di un altro e cercare di fare delle riprese seguendo delle "direttive" (seppur blande e non cosi' rigorose come potrebbe sembrare; in realta' in fase di giudizio Giulio e' stata di manica larga e ha fatto passare parecchie immagini -- il solito problema del maestro che vuole tenersi buoni i suoi discepoli a scapito della loro crescita).

Lui e' essenzialmente concentrato sulle persone, e sulle loro espressioni ed atteggiamenti. E le persone devono essere indaffarate sui loro affari quotidiani; cioe' per Giulio la street e' documentazione (passiva, non inteso in senso negativo ma fattuale) della vita di strada. Particolari urbani e elementi della citta' interessanti dal punto di vista grafico, a Giulio semplicemente non interessano. A me si', e molto, e sono portato piu' naturalmente a foto come questa:

**scarpa, senigallia**

Mentre non sono naturalmente portato all'interazione con sconosciuti. Ma mi sforzo di farlo, perche' riconosco l'impatto e la potenza che la figura umana porta nella fotografia.

Ai tempi del workshop ricordo di essermi ritrovato spesso dall'altra parte della barricata, mettendomi a chiacchierare con gli sconosciuti e poi chiedere i loro ritratti (vedi ad es. n.X, X, X). Anche questi (i famosi ritratti ambientati) non sono street photography per Giulio, evidentemente perche' non hai piu' la persona che si comporta con naturalezza ms risulta evidente l'intromissione del fotografo. E' evidente come la vera ritrattistica sia tutt'altra cosa, e non e' un caso che i principali fotografi ritrattisti facciano presente come l'interazione col soggetto sia la parte piu' difficile di questo tipo di fotografia. Per la strada, un'interazione simile e' solo un sogno.

La terza via e' quella di Bruce Gilden, il fotografo che spara il flash in faccia ad ignari passanti provocando quelle reazioni "forti" che indicano la pesante intromissione del fotografo.

Quindi abbiamo gia' tre modi diversi di ritrarre le persone nella street photography:

1. di nascosto
2. di comune accordo
3. di scontro

Poi c'e' una quarta via, che sarebbe quella di usare le persone come accessori alla scena (mi viene in mente la famosa fotografia di Cartier-Bresson alla scala a chiocciola col passante in bicicletta), cioe' dove il soggetto non e' solo la persona, ma e' una vera e propria foto in ambiente urbano dove la presenza di una persona e' pero' caratterizzante e probabilmente senza della quale l'immagine non funzionerebbe.

Poi c'e' da considerare tutto il resto: la foto urbana senza gli elementi umani, e' ancora street photography? La foto che noi fotoamatori scattiamo quando andiamo in viaggio, e' foto documentaristica o 'street'? C'e' bisogno di levare l'elemento esotico, -- cosa che quindi renderebbe relativa l'interpretazione della fotografia di strada a seconda che l'interprete sia italiano o cileno o coreano? Le foto agli amici balordi che si ubriacano come pezze sulle strade di Birmingham, merita di essere trasferita dall'ambito personale a quello pubblico/artistico? 

Riguardo l'ultimo punto, ci sono fotografi che si sono affermati con una fotografia fatta nell'ambito della cerchia di amici, magari un po' iperbelli, ovviamente giovani, scontatamente sballati -- cosa che mi spinge a chiedermi: perche' questo successo? Perche' il nostro gusto collettivo premia il guardone che ci fa entrare nella compagnia di quelli 'giusti', quelli che si divertono, quelli che se la fanno coi modelli o con le modelle? 

Tornando in tema, si possono contare insomma infinite variazioni e sfumature a quella che chiamiamo street photography. Direi che l'ambientazione urbana sia un requisito abbastanza fondamentale dato il nome stesso e le origini del genere; non penso sia fondamentale discriminare tra presenza umana o meno. Tutto il resto, e' sempre la solita cosa; ricerca della condizioni di luce ideale, avere un minimo senso di decenza e non ricercare lo scatto a effetto o intromettersi nella vita altrui, soprattutto alla fine giudicare onestamente i propri scatti e chiedersi: ma questa foto, funziona o no? E' bella o e' brutta? Contiene un nocciolo di qualcosa di intrigante che possa interessare anche un pubblico minimale? qualcosa che ti faccia tornare anche dopo tanto tempo a pensare a quella scena che hai ripreso? 

# pensieri scaturiti durante l'unico momento formativo che ho avuto in campo fotografico

Cioe' il gia' citato [workshop di Giulio Di Meo](2013-03-25-street-photography-workshop.html).

## cacciatori e pescatori

Durante il workshop abbiamo avuto anche una specie di "lezione" da parte di Amedeo Novelli, uno che trita parole a velocita' doppia del normale. Ha tirato fuori una metafora che all'inizio mi sembrava interessante:

> Siete cacciatori o pescatori?

La risposta che bisogna dare, in questo caso, e': "pescatori". Perche' il pescatore trova la perla, o il pesce, o quello che e', nel mare delle occasioni e opportunita' che la vita di strada ti offre. Il cacciatore invece insegue la preda, la provoca magari, fino a che non cade sfinita nella tua rete. Ops, attenzione, ma non era il pescatore quello?

Ecco, non ho capito una mazza di questa metafora. Si vede che non sono tipo da metafore. Manco Giulio pero', ai fini pratici, si comportava come un pacifico pescatore che attende che il pesce spontaneamente abbocchi all'amo, visto come si divertiva ad inseguire i soggetti interessanti nel piccolo teatrino della Galleria fino a che non li immortalava.

## fotografia impegnata

Durante questo workshop di street photography, Giulio voleva portare tutti i partecipanti sulla sua "strada", sbilanciandosi fortemente sul contenuto piuttosto che sulla tecnica, stimolando la ricerca di foto come piacciono a lui; se non ci sono persone, la foto non vale niente.

Questo accento sul contenuto e' sicuramente un punto di vista liberatorio rispetto allo sterile insegnamento di diaframmi, aperture, esposizione a destra e la benedetta regola dei terzi; come ci ha detto tra una cosa e l'altra lo stesso Giulio, se volete imparare quelle cose basta andare online e in un paio di ore si impara tutto quanto quello che c'e' da imparare sulla tecnica.

Mi e' piaciuto comunque parlare di quando funziona una fotografia e quando no; di come la composizione e l'idea devono guidare il fotografo, non la ricerca di una qualche espressione grafica fine a se stessa.

Un piccolo, sfuggente, sentimento di inquietudine l'ho comunque provato; probabilmente dovuto al fatto che Giulio, mettendosi dichiaratamente su un piano di autore impegnato che cerca, coi suoi reportage, di fare denuncia sociale di situazioni scomode, si autoesclude dalla ricerca in cui io invece mi sento molto coinvolto; e cioe' quella di creare, semplicemente, belle immagini. E non che le sue non lo siano (vedi ad esempio Pig Iron, molto piu' efficace e della carrettata di fotografie di strada di Barcellona).

Solo che ho la sensazione che quando dietro alle foto c'e' un intento "sociale", allora tutto il resto passa in secondo piano e questioni formali, tecniche, contenutistiche diventano quasi irrilevanti e tu che ricerchi semplicemente "il bello", non puoi piu' criticare.

Per fortuna, ci sono autori rinomati che si 'contentano' di fare arte, e che mi sono probabilmente piu' vicini come intenzioni e come obiettivi. Ad esempio [Jay Maisel](http://www.jaymaisel.com) (vedi anche il minidocumentario di [The Big Picture](http://vimeo.com/29118097)).





## il problema della privacy

E' un argomento interessante e che mi sta molto a cuore. Scontato il mio rifuggire dal far fotografie a mendicanti, poveracci di varia natura, gente impegnata in attivita' delicate come le preghiere dei musulmani (che mi e' capitato spessissimo di vedere negli ultimi viaggi), tutto il resto e' soggetto al mio personale senso di appropriazione indebita dello spazio altrui.

Cioe' lascio che il mio senso di decenza mi guidi e cerco sempre di immaginare come mi possa sentire se qualche sconosciuto mi venisse a fotografare mentre sono indaffarato o arrabbiato.

A volte, lo riconosco, questo senso di decenza mi serve per giustificare la mancata azione, perche' capita specie se la tua natura e' riservata, di non avere voglia di dove ribattere, discutere, affrontare in qualunque modo il potenziale contrattacco che uno sconosciuto potrebbe farti. E qui entrano in gioco tanti fattori, come la familiarita' del posto, la conoscenza di lingua e costumi locali se sei fuori dal tuo paese, come ti sei svegliato la mattina, la sensazione di sicurezza che Abu Dhabi puo' darti ma non una cittadina turca di cui non sai niente.

Dal punto di strettamente legale pero', riporto la citazione da un [articolo di Mickey Osterreicher pubblicato sul NYT Lens Blog](http://lens.blogs.nytimes.com/2012/08/14/criminalizing-photography/>)):

> If you’re in public, you have no reasonable expectation of privacy. That’s the difference between what is public and what is private. It’s the reason that all those security cameras that are on every city street are allowed to photograph us, because when we’re out in public we have no reasonable expectation of privacy.

> There’s a big difference of taking a picture and the use of a picture. If I take a picture of someone on the street they don’t really have a right to tell me that I can’t take their picture. They can ask nicely, “Hey, would you mind not taking my picture?” But they can’t enforce it, because there isn’t a law.

> Now, if I use your picture in an advertisement or use your picture with story about obese people or smoking in America? That’s different. But that’s a whole other issue then the taking of the picture.



# cosa possiamo imparare da quelli bravi

## joel

[Joel Meyerowitz](link), uno di quelli "grandi", di quelli che andavano a caccia con Garry Winongrad, che ha portato il colore a laurearsi anche in campo artistico (link fotobook), in una [intervista con Ibarionex Perello](candid frame #19), ecco come si definisce:

> I am an urban realist: I look what is in front of me and I photograph it.

E nel corso dell'intervista dice anche un'altra cosa da ricordare, la prossima volta che qualcuno che si e' sporcato le mani col chimico o che vi rompe le balle con l'estrema tecnicita' da cui spesso i fotografi si lasciano prendere:

> I had no technical experience, I didn't know about darkroom -- I just wanted to see the pictures!  

## jay

Jay Meisel, anche lui bravissimo fotografo (guardatevi il suo portfolio e ditemi come fare a definire street/available light/fashion photographer uno come questo qui), va in giro per New York con un corpo macchina Nikon professionale e indovinate che obiettivo?

Un 28mm forse, perche' nella street photography "[you gotta get close](2013-02-20-getting-close-in-street-photography.html)" come dicono fotografi molto ma molto piu' scarsi di lui (ma presuntuosi all'eccesso)?

No, usa un "misero" 70-300 Nikon, uno di quelli plasticosi dall'apertura variabile f4-5.6, uno di quegli obiettivi che nessun segaiolo che disquisisce di arte e tecnica sui forum online potrebbe mai prendere in considerazione perche' "lento", perche' "a 300mm non e' abbastanza incisivo" etc. etc. 

Su Linda.com si puo' comprare una bella video intervista in cui si segue Jay Meisel in giro per New York, mentre cattura immagini bellissime e fa arte, pura e semplice, con un umile 70-300, dispensando arguti insegnamenti di fotografia.

## vivian

Vivian Maier non dice piu' nulla ormai, visto che e' morta da tempo. La sua storia e' ben conosciuta ormai[^nota-vivian-storia], e quello che ho imparato da lei non riguarda direttamente le sue fotografie, che pure sono interessanti e in molti casi accattivanti.

Quello che si impara da lei, anzi, a sue spese, riguarda alcuni temi che mi sono cari: le foto sono per se stessi o per la pubblica condivisione? Quanto e' importante operare una selezione sugli scatti (pena la possibile misinterpretazione da parte di chi ritrovera' le tue scatole di negativi -- o hard disk, o dropbox)?.

La storia di Vivian e' esemplare per molti versi: da un lato c'e' lei che ha scattato innumerevoli fotografie per pure gusto personale, senza mai condividerle con il mondo. E questo aspetto lo prenderei come esempio per guidare le anime che trovano una giustificazione nelle loro fotografia solo in seguito alla pubblica condivisione, partecipazione compulsiva a concorsi, necessita' di raccogliere quanti piu' "likes" possibili da parte di perfetti sconosciuti; direi a queste anime, vedete, la vera passione per la fotografia e' quella che vi porta a riprendere scene e creare immagini innanzitutto per vostro gusto personale -- la pubblica ammirazione e' un sottoprodotto su cui non avete controllo e che potrebbe arrivare cosi' come potrebbe non arrivare mai.

L'altro lato della storia e' relativo alla mancanza di supervisione e di controllo della sua opera, cosa di cui lo scaltro Maloof ha approfittato riversando in giro per la rete prima (con le prime scansioni pubblicate su flickr), e poi nel mondo intero (con libri e film), una caterva di materiale di qualita' altalenante che non fa altro se non degradare il giudizio complessivo che si puo' avere dell'opera di Vivian.

Tralasciando dunque la mia particolare antipatia per questo signore che piu' che amore per la fotografia dimostra un senso degli affari indubbiamente acuto, ma totalmente agli antipodi della mia concezione personale di fotografia, qui la colpevole principale e' la stessa Vivian che avrebbe dovuto operare selezionare, cancellare, raggruppare le sue foto -- perche' si sa che nel mondo ci sono gli avvoltoi che potrebbero piombare su di te all'improvviso e approppriarsi di quello che hai a cuore.

Per una analisi e dei commenti approfonditi anche sulla questione della mancanza di background culturale manifestato da Maloof consiglio questo:

**link al vblog del ciccione**

Per una lettura che sviscera a fondo la questione del pubblico/privato:

**link all'articolo serio che ho su instapaper**

# fine


* [On sloppy street photographers](2013-07-25-on-sloppy-street-photographers.html)
* [Street photography workshop](2013-03-25-street-photography-workshop.html)
* [Getting close in street photography](2013-02-20-getting-close-in-street-photography.html)
* [Only two street photos](2013-01-24-only-two-street-photos.html)
* [Presentazione Circolo Fotografico, parte 2](2014-01-23-presentazione-circolo-fotografico-2.html)




[^nota-vivian-storia]: In breve: Vivian faceva la balia nella Chicago degli anni '50-'60. Va in giro nel tempo libero per la citta' con una Rolleiflex e scatta migliaia di fotografie, documentando con indubbio senso artistico e un certo coraggio nell'approcciare sconosciuti, la vita di strada di quel tempo. Si tiene tutte le sue foto per se' senza mai condividerle. Anni dopo la sua morte alcuni collezionisti tra cui John Maloof (il secondo protagonista della storia di Vivian Maier, il primo sarebbero le sue foto mentre definirei la stessa Vivian un attore secondario) trovano scatole dei suoi negativi e iniziano a pubblicarle con l'evidente fine di trarne beneficio economico. L'arte, la fotografia, bah, quelle sono cose accessorie alla conquista di fama e soldi.

