---
layout: post
title: "presentazione circolo fotografico"
description: ""
category: 
tags: [photo]
---

*Giovedì scorso ho fatto una presentazione delle mie foto al circolo fotografico di San Donato, di cui ero socio da un anno. Mi pareva una cosa da fare sia in ottica di contribuire alla vita del circolo, sia per mettere alla prova del pubblico alcuni delle mie foto. L'obiettivo era di farsi conoscere, e quindi ho deciso di raccontare brevemente da dove venissi e mostrare una selezione ragionata delle foto che più mi sono care o che ritenevo avere una qualche dote o qualità che potesse essere apprezzata anche da altri. La mia impressione è stata positiva come commenti e critiche ricevute; e credo che almeno una o due fotografie siano piaciute. Non ho fatto una presentazione 'appariscente', non c'erano effetti o transizioni speciali ne' una colonna sonora; ci ho parlato su, cercando di collegare con una narrativa i gruppi di foto che avevo scelto. Anche se difficile riportare per scritto quella che avevo pensato come esposizione orale, ci provo per fermare nel tempo il mio primo 'outing' fotografico.*

## origini

Ho iniziato a fare fotografie quando c'era ancora la pellicola, ma dico subito che sono ben contento che sia arrivato il digitale!

Ultimamente avrete notato che da un lato si constata il definitivo tracollo dal punto di vista commerciale della pellicola, dall'altro ci sono alcuni appassionati, artisti e nostalgici che parlano con insistenza di un rinascimento della pellicola.

Ora, la mia idea è che la pellicola venga osannata solo da chi non ha mai affrontato le pene dell'analogico: l'attesa prima di vedere i risultati, la delusione per interi rullini buttati via per essersi dimenticati di settare gli ISO corretti, il costo stesso di ogni singola fotografia. 

Dicono questi nuovi "santoni": usate la pellicola perché insegna il 'rigore', cioè l'intenzionalità, il rifiuto di affidarsi alla raffica per cogliere una buona immagine (gli americani dicono *"spray and pray"*). Ok, tutto corretto in linea di primcipio, io stesso sono un gran fautore dell'intenzionalita dello scatto; ma questa è disciplina mentale che chiunque si può imporre -- non c'è bisogno di una Yashica FX3 con rullino di Velvia per ragionare prima di scattare. 

Sono relativamente pochi i rullini che ho scansionato; ancora di meno le foto che davvero mi soddisfano. E quelle che ho selezionato hanno tutte un certo valore affettivo, perché mi ricordano ad esempio quella sensazione di aver ripreso esattamente quello che avevo in mente:

**foto Roma caldarroste etc**

Oppure momenti della mia vita che mi hanno in qualche modo segnato:

**londra**

Quindi probabilmente il mio giudizio su queste prime foto è meno asettico di come dovrebbe essere. Per scongiurare questo rischio: poche foto. 

**londra tate quadro**

Comunque mi pare opportuno mostrare gli inizi della mia fotografia
, cosi da avere un riferimento per giudicare le realizzazioni più  recenti. 

**svizzera, ultima foto**

## digitale/bianconero

Il bianconero è un buon punto di collegamento tra analogico e digitale. Non sono un gran fanatico del bianconero; il mio pensiero molto terra-terra è questo; la natura è piena di colore, abbiamo strumenti in grado di restituirceli fedelissimi o addirittura esagerati -- perché ostinarci a levarli via?

Comunque sia, il fascino di un certo tipo di bianconero è fortissimo. E quando scattavo con pellicola mi piaceva quel look granulare, stile reportage, che ti permetteva una Kodak Tri-X tirata a 1600ASA.  Quindi tiriamo dritti con qualche altro esempio di bianconero -- ma stavolta digitale. 

Passiamo all'era digitale. Guardavamo foto in bianco e nero perché quelle che mi piacciono di più della mia era analogica erano state scattate con la Tri-X. 

* panorama collinare delle Langhe piemontesi;
* dalle colline al mare (Elba);
* e poi tra le strade di Capoliveri; il bianco e nero molto contrastato funziona anche in condizioni di luce rifuggite dal paesaggista (sole a picco, ombre nette e corte).
* Bari, con le tipiche chianche (pietra calcarea lucidata a specchio dal passaggio di innumerevoli paia di piedi) sulla Muraglia che circonda la città vecchia.
* non sono un fanatico del B/N. È tipico l'utilizzo in era digitale della conversione in B/N per salvare foto con colori sbagliati o eccessivo rumore digitale; una volta ho fatto un'esperimento preimpostando la macchina per salvare jpg in B/N abbastanza contrastato, poi in bici mi sono buttato in una critical mass e ho scattato foto per catturare l'atmosfera. Rientrato a casa non ho dovuto fare niente elaborazione ma solo scegliere le migliori. Ogni tanto è soddisfacente e rinfrescante fare foto grezze, buttarsi nella mischia e vedere cosa esce fuori.
* quando vedevo i volti di bimbi africani, santoni indiani, mi dicevo; vabbè ci vorrà mica tanto, basta andare in Africa con una macchina decente e vedi cosa ti tiro fuori. Ebbene, posso confermare che è proprio così! ci sono andato in Africa ed è **davvero** facile tirare fuori ritratti interessanti alla National Geographic!
* ma l'Africa pura non esiste forse più, e dovunque tu vada ci sono i locali che si fanno fotografare in cambio di soldi o di caramelle, ci sono i giapponesi che si appostano nei punti suggeriti dalle loro guide, e allora forse è addirittura più interessante fotografare quei romantici come Manuel e Nino che credono ancora nel viaggio avventuroso, nel mangiare da indigeni, nell'usare i *taxi-brousse* anziché le jeep con autista.
* e questo è proprio un *hotely*, una locanda dove solo la gente del posto ci mangia, non i turisti, dove la gente non parla neanche francese ma finalmente non hai la sensazione di essere visto come un rotolo di dollari ambulante.


# madagascar

Madagascar, piccola selezione, colore; sopratutto voleva essere un richiamo alla classica collezione di foto di vacanze.

Perché io le uniche volte che raccoglievo foto sotto un certo tema era al rientro dalle vacanze. Spesso però queste raccolte comporendevano scatti mediocri di fatti per accontentare anche chi c'era con te, foto-ricordo per ritrarre luoghi che spesso si visitano in condizioni di luce sub ottimali ma il tempo è quello, e non è che ci puoi ritornare il giorno dopo al tramonto, o all'alba! Quindi ero un po' frustrato da questa cosa, dal fatto che le uniche sequenze di foto che avevo con filo logico erano queste foto di vacanze che però raccoglievano anche schifezze tremende. Mentre poi avevo questi singoli scatti, anche ben riusciti magari, che restavano lì un po' appesi.

Questo viaggio invece l'ho affrontato in un modo diverso; ho scattato con più intenzionalità e anche e sopratutto in fase di selezione finale l'ho curato particolarmente.

* colori innanzitutto; colori smorzati dal fitto intreccio di rami alberi cespugli della foresta pluviale; qui sullo sfondo una guida locale, una di quelle che ti cercavano i lemuri o altri animali;
* tsingy, formazioni calcaree aguzze formata dall'azione dilavante delle piogge; ma aguzzi sul serio! questo è sopra... e questo sotto: grotte e inghiottitoi tutti attrezzati;
* la gente del posto, come dicevo prima tutti molto fotogenici;
* camaleonti, li preferisco ai lemuri; non sono un appassionato di foto di animali quindi non vi mostro i miei mezzi tentativi di ritrarre lemuri, però i camaleonti sono anch'essi soggetti incredibili e siccome sono lentissimi sono anche facili da fotografare.
* viaggi frenetici per andare da un posto all'altro;
* perché viaggio speciale; matrimonio, ultimi giorni al mare; ma sempre di corsa purtroppo giorni contati.


# mare

...quindi dal mare tropicale a quello nostrano. Io vengo dal sud, da Bari, e ogni estate ritorno a casa. Negli ultimi due anni ho cercato di sfruttare un po' il tempo che passavo lì, e ho iniziato a ricercare momenti, occasioni, immagini che mi cambiassero un po' la prospettiva; avete presente la famosa noia dei posti conosciuti, le orecchiette in mezzo alla strada che per uno di Bari sono la norma mentre per l'americano o il norvegese diventano delle cose strabilianti e pittoresche.

Bene, qui siamo sulla costa sotto Ostuni, posto decente per fare il bagno; comodo, bel mare, ma non c'è niente se non una spiaggia sovrappopolata, nessuno scoglio in distanza che catturi l'occhio, niente di niente insomma. Volevo rendere quest'atmosfera e sopratutto tirare fuori immagini interessanti; che rappresentassero il mare sotto Ostuni, ma anche il mio animo quando sono lì.

* ho scattato dunque quando il tempo minacciava;
* quando alle sette del mattino c'era quella luce meravigliosa che solo dopo mezz'ora scompare e diventa accecante;
* ci sono ritornato al pomeriggio, quando finalmente la spiaggia si inizia a svuotare e qualcuno lascia un qualcosa di tricolore;
* ho fotografato vecchi signori che leggono e mamme che portano i loro bambini;
* il povero illuso che fa jogging solo durante i mesi estivi che tu gli vuoi dire che non è davvero il momento ideale dell'anno per riscoprirsi sportivi;
* bambine di un anno al primo impatto con onde e sale e sole;
* le signore che tirano fuori queste cuffie deliziosa da chissà quale cassapanca;
* la famiglia classica dei miei posti, dove tutti sono un po' abbondanti che gli piace mangiare, e dove c'è la classica ragazzina quattordicenne annoiata;
* il vecchio e il nuovo;
* ho fotografato sopratutto questo signore, che vedo ogni anno, puntuale, tutti i giorni in spiaggia dalle 7 alle 9 del mattino, sempre solo, che si fuma la sua sigaretta e poi getta il mozzicone nella sabbia che tanto vengono quelli a pulire dopo.


# paesaggi urbani

un po' scontato, lo so, ma dopo il mare che altro potevo farvi vedere se non delle foto di paesaggio? Però anziché le solite foto di paesaggi naturali, volevo mostrarvi dei paesaggi urbani.

Qui vado spedito, nessun filo conduttore:

* vecchie foto scannerizzate da diapositiva con un certo valore storico;
* esperimenti in digitale condotti a Milano,
* Berkeley
* Dubai; questo a sinistra è il grattacielo più alto al mondo, questa è una vista dal punto di osservazione; onestamente, meglio vederlo dal basso perché qui in alto quello che vedo io è una distesa sconfinata di deserto e isole artificiali;
* così come qui a Jakarta, una distesa sconfinata di piccole costruzioni dominate dallo skyline che potresti ritrovare negli USA; uno dei pochi posti che non mi è dispiaciuto vedere da dietro le sbarre di un ufficio;
* preferisco i panorami nostrani (Parma, San Donato).


# sdm / progetto "periferia sud milano"

Ecco, fermiamoci un attimo a San Donato. L'anno scorso avevo poco tempo; come passare i mesi invernali, provo a fare foto di questo posto dove vivo ormai da 9 anni, che tanti colleghi che vengono da fuori considerano un dormitorio ma adesso che ho una bimba mi rendo conto che sta diventando il luogo dove crescerà la mia bimba, cioè avrà lo stesso effetto su di lei che ha su di me i miei ricordi di Gravina, un piccolo paese in provincia di Bari di cui mi ricordo le rondini che urlavano nel cortile, il profumo delle prussiane (pasta sfoglia ripiena di marmellata); un posto che sicuramente non è NY o Venezia ma fa niente, come dicono molti, le limitazioni stimolano la creatività.

Ho quindi scattato in qualsiasi occasione in un periodo di 6 mesi; ho scattato con la mia reflex e con l'iPhone; ho scattato mentre andavo in ufficio e mentre ritornavo; in pausa pranzo, alla sera, con la pioggia e con la neve. Tutto cercando non di raccontare San Donato -- non ho questa presunzione; ma semplicemente di collezionare immagini che abbiano un filo conduttore.

Queste foto le ho raccolte in un libro fotografico che per adesso è ancora allo stato embrionale; ecco una anteprima. 

* San Donato come la vedo io; e quello che ho sempre visto io sono stati questi incessanti aerei che passano qui sopra. Ogni capitoletto dunque inizia con una immagine di aereo;
* questo è quello che introduce il capitolo "nebbia" ovviamente;
* è questa è una delle foto di "nebbia".
* non c'è solo nebbia a SDM!, anche colore, che ho raccolto su pozzanghere quando il cielo è tutto grigio, sugli edifici quando tramonta il sole, e sugli alberi quando il sole è di sbieco;
* ci sono persone piene di vita, che imparano a ballare a 60-70 anni;
* gente che porta i cani a pisciare al mattino presto, quando fa un freddo cane;
* c'è la pioggia col sole e con la notte;
* c'è la neve che non ferma le auto;
* e agli spaventapasseri fa un baffo;
* ci sono atmosfere spettrali alla sera...
* luci di garage che sembrano due occhi di un essere maligno;
* nebbia e luci sulle passeggiate qui dietro che sembra un film di Martin Scorsese;
* e c'è un albero in fiore che vedo da sotto al portico di casa mia. 


# street

Genere che più mi piace; anche il più inflazionato. Foto del '98 a NY, manco sapevo che esistesse un genere *street*; Pechino, cosa sono queste: street o viaggio o documentario? Per queste foto, lascio che siano loro a parlare.


# paesaggi

Termino qui con un classico del fotoamatore: paesaggi.

* paesaggi possono essere quelli classici di montagna; quando ti trovi in un posto nel mezzo della giornata, col classico sole a picco che tutti gli esperti di fotografia naturalistica rifuggono inneggiando alle calde luci dell'alba o del tramonto; ma a volte sei lì, fai quello che puoi, e magari ne riesci a ricavare qualcosa di buono.
* paesaggi come quelli banali della campagna piacentina, dove magari si intravede una qualche geometria che ti ispira;
* la classica vetta (Cimon della Pala) che vedi da tutti gli angoli e conosci a memoria, e sai che è tanto impressionante che non riuscirai mai a catturarla nella sua interezza, e allora magari rigirandoti durante un'escursione in bici ti accorgi di un punto di vista inedito (almeno per me!).
* Puoi essere in città e fare foto di paesaggi;
* [CAVOLI] Io ho difficoltà onestamente a capire dove finisce un paesaggio e dove inizia il dettaglio; il solito problema delle categorie, vai a capire in che casella devi mettere una cosa come questa.
* Paesaggi presuppone assenza di persone? Galen Rowell è famoso perché il più delle volte si metteva lui come protagonista delle sue foto naturalistiche, per dare un senso di scala e per coinvolgere lo spettatore.
* Naturalmente al posto delle persone possiamo metterci una mucca.
* E qui parlando di mucche vi mostro un esperimento che mi sono azzardato a fare solo perché col digitale 'specare scattì non costa niente; questa è sempre una mucca, e questa cosa qui si chiama ICM; su internet ci sono i soliti maniaci che si specializzano in cose così. Indubbiamente i risultati sono interessanti e hanno un che di pittorico che può piacere. La tecnica è quella sostanzialmente di sparare nel mucchio -- a volte va bene a volte no. Per me la fotografia è intenzionale e non casuale. Tuttavia approcci diversi, facili da provare come questo, a volte ti rinfrescano la mente e ti stimolano a guardare al di là dei soliti schemi.
* Ecco diciamo che io spesso mi sento come questo ragazzo, che guarda ancora il mare con aria sognante, e la fotografia mi aiuta ogni giorno a guardare il mondo attorno a me con occhio fresco.
